---
title: Welkom bij Nerdkunst.be
image: vierkant.png
description: Het verhaal achter nerdkunst.be | Een creatieve mix van kunst, programmeren en wetenschap
---
Nerdkunst.be is het creatieve project van Nick Boucart, geboren uit zijn ervaring met CoderDojo Halle. CoderDojo’s zijn workshops waar kinderen en jongeren onder begeleiding van enthousiaste vrijwilligers hun eerste stappen zetten in de wereld van programmeren. Veel jongeren beginnen met Scratch, een visuele programmeertaal waarmee ze in no-time hun eerste interactieve projecten maken. Want zeg nu zelf, hoe cool is het om al binnen een halfuur een kat over je scherm te laten lopen?

Maar [Scratch](https://scratch.mit.edu/) kent zijn grenzen. Zodra de jongeren klaar zijn voor een grotere uitdaging, introduceren we ze in de wereld van tekstgebaseerd programmeren. Hier komt p5.js in beeld – een Javascript-library die perfect is om visuele creaties te maken, van gekleurde vierkanten en cirkels tot geluidseffecten. p5.js wordt ook door digitale artiesten gebruikt voor het maken van echte kunstwerken.

Met een achtergrond in fysica en wiskunde, brengt Nick een extra dimensie in zijn tutorials. Nerdkunst.be is dus dé plek waar wiskundige en natuurkundige concepten omgetoverd worden tot visuele, creatieve projecten. Het doel? Toegankelijke tutorials schrijven die jongeren inspireren, zowel tijdens de CoderDojo als gewoon thuis.

In onze dojo in Halle moedigen we jongeren aan om hun creaties te delen en tonen we die trots in onze galerij. Wie weet, misschien komt er ooit wel een echte tentoonstelling van!

Benieuwd naar CoderDojo? Neem dan zeker een kijkje op [www.coderdojobelgium.be](https://www.coderdojobelgium.be). CoderDojo Belgium om een dojo bij jou in de buurt te vinden. Heb je zelf nerdkunst gemaakt of wil je meer weten over coole wetenschapvisualisaties? Stuur ons gerust een berichtje op halle@coderdojobelgium.be.