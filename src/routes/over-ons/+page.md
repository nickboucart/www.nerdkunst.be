---
title: Over Ons
image: vierkant.png
description: De mensen achter nerdkunst.be
---

Het idee voor nerdkunst.be is ontstaan vanuit CoderDojo Halle. Een coderdojo is een workshop waar kinderen en jongeren, onder begeleiding van vrijwillers, zelf dingen programmeren. Vaak starten de jongeren met [Scratch](https://scratch.mit.edu/). Met een relatief eenvoudige blokkentaal leren ze zo de basis van programmeren: als-dan, lussen, variabelen, enz. Scratch is heel visueel, je krijgt onmiddellijk feedback van je werk, want zeg nu zelf: wat is er cooler dan in je eerste half uurtje programmeren al een kat over je scherm te laten lopen?

Eens de jongeren scratch wat ontgroeien, en ze langzaam klaar zijn om tekstgebaseerd te programmeren, wordt het lastiger om hen iets aan te bieden dat niet te moeilijk is, en bij voorkeur visueel. Daarom zijn we beginnen experimenten met [p5js](https://p5js.org/). P5js is een library in Javascript, die toelaat om snel visuele dingen te maken. Denk aan ingekleurde vierkanten, circels tot zelfs geluiden. P5js wordt door digitale artiesten soms gebruikt om heuse kunstwerken te maken.

Daarnaast heeft Nick Boucart, de lead coach van CoderDojo Halle en oprichter van nerdkunst.be een achtergrond in fysica en de bijbehorende wiskunde. En laat p5js nu ook nog een omgeving zijn die  wiskundige/fysica-gerelateerde concepten relatief makkelijk kan omzetten in visuals. 

Vandaar dus het idee om op nerdkunst.be tutorials te schrijven die, als alles meezit, gebruikt kunnen worden door jongeren tijdens coderdojo's, of gewoon thuis. In onze dojo in Halle moedigen we de jongeren aan om hun eigen creaties te delen, en stellen we die tentoon in de gallerij. Wie weet doen we ooit wel onze eigen tentoonstelling.

Wil je meer weten over CoderDojo, kijk dan zeker op [CoderDojo Belgium](https://coderdojobelgium.be) voor een dojo in jouw buurt.
Zelf nerdkunst gemaakt? Of wil je gewoon iets meer weten over coole wetenschapsvisuals? Neem dan contact op met halle@coderdojobelgium.be.